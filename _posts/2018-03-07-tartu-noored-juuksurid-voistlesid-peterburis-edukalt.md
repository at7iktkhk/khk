---
ID: 212
post_title: >
  Tartu noored juuksurid võistlesid
  Peterburis edukalt
author: at7iktkhk
post_excerpt: ""
layout: post
permalink: >
  http://at7.ikt.khk.ee/khk/2018/03/07/tartu-noored-juuksurid-voistlesid-peterburis-edukalt/
published: true
post_date: 2018-03-07 15:18:07
---
<strong>Peterburis 21.-25. veebruaril peetud iluvõistlustelt „Nevskie Berega“ tõid Tartu Kutsehariduskeskuse noored juuksurid  kaasa medaleid ja hindamatuid kogemusi.</strong>

„Meie õpilased esinesid väga edukalt,“ kinnitas iluosakonna juht Liivi Lõhmussaar. „Sellisel suurel ja pingelistel võistlusel toob edu tahtejõud, pühendumine ja hea võistlusnärv. Loomulikult ka vilumused ja harjutamine, mida õpilased tegid enne võistlust nii päeval kui öösel, “ lisas ta.

Kõige suurema medalisaagiga tuli koju <strong>Piret Sootla,</strong> kel  õnnestus punusoengute võistlusklassis endale napsata koguni hõbemedal. Naiste moodsa  päevasoengu ja pruudisoengute kategoorias sai ta kaela pronksmedalid ja naiste moodsa õhtusoengu kategoorias saavutas IV koha.

<strong>Annika Švetsova</strong> esines samuti kõikides võistlusklassides säravalt<strong>.</strong> Naiste moodsa  päevasoengu ja  pruudisoengu kategooriates võitis ta hinnalised pronksmedalid. Punusoengu ja naiste moodsa  õhtusoengu kategooriates saavutas IV koha.

<strong>Kerli Kaasikul</strong> õnnestus poodiumile pääseda punusoengu kategoorias, kus saavutas V koha.

Kokku osales Peterburis peetud rahvusvahelistel võistlustel 19 riigi esindajad ning konkurents oli tihe. „Päevasoengu ja õhtusoengu kategooriates osales üle 100 võistleja, pruudisoengu kategoorias 97 ning punusoengu kategoorias 60 võistlejat,“ märkis Liivi Lõhmussaar ning lisas, et kui 3 esimest võistlust peeti juuksuriõpilaste vahel siis viimane võistlus oli juba noortele, kuni kaks aastat töötanud juuksuritele.

Eriline tänu võistlejate juhendaja Elo Õunale ja modellidele: Martta Mölder, Kristi Pärt ja Marit Tamm.

&nbsp;
<p class="gallery"><a title="20180223_120711" href="http://khk.ee/uploads/20180223_120711.jpg" rel="shadowbox[315468462]"><img class="attachment-thumbnail" src="http://khk.ee/uploads/20180223_120711-150x150.jpg" alt="20180223_120711" /></a><a title="28504524_1625767507508617_1263050509_o" href="http://khk.ee/uploads/28504524_1625767507508617_1263050509_o.jpg" rel="shadowbox[315468462]"><img class="attachment-thumbnail" src="http://khk.ee/uploads/28504524_1625767507508617_1263050509_o-150x150.jpg" alt="28504524_1625767507508617_1263050509_o" /></a><a title="28500593_1581753365207520_1169200208_o" href="http://khk.ee/uploads/28500593_1581753365207520_1169200208_o.jpg" rel="shadowbox[315468462]"><img class="attachment-thumbnail" src="http://khk.ee/uploads/28500593_1581753365207520_1169200208_o-150x150.jpg" alt="28500593_1581753365207520_1169200208_o" /></a></p>
&nbsp;

Lisainfo:
Liivi Lõhmussaar
Iluosakonna juhataja
tel 7361 871