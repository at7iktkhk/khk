---
ID: 209
post_title: >
  Täna algavad ülekoolilised
  kutsevõistlused
author: at7iktkhk
post_excerpt: ""
layout: post
permalink: >
  http://at7.ikt.khk.ee/khk/2018/03/07/tana-algavad-ulekoolilised-kutsevoistlused/
published: true
post_date: 2018-03-07 15:06:59
---
Täna 6. märtsil algavad Tartu Kutsehariduskeskuse ülekoolilised kutsevõistlused Aasta Tegija 2018 tiitlile. Kokku on kavas 33 erinevat võistlust, milles osaleb üle 350 võistlejaga.

Tänavused kutsevõistlused on tavapärasest pikemad ja kestavad kokku kolm päeva. “Esimestena asuvad võistlustulle keskkonnatehnika lukksepad ning autotehnikud. Nemad võistlevad lausa kaks  päeva, et jõuaksid oma ülesandega hakkama saada,” sõnas peakorraldaja Lilia Leiman. “Suurem võistlushoog on aga 7.märtsil Põllu ja 8. märtsil Kopli tänava õppekorpuses,” lisas ta.

Enamik võistlusi on pealtvaatajatele ja pöidlahoidjatele avatud, et kõik uudishimulikud aga ka lapsevanemad või tulevased õppijad saksid aimu milliseid oskusi ja teadmisi  noored meistrid koolis õppinud on. “Kindlasti on vaatamist väärt seekordne kokandusvõistlus, sest pealtvaatajate silme all valmistavad võistlejad külma eelroa ja soe järelroa. Igal aastal on palju uudistajaid ka pagarite ja kondiitrite võistlustööde väljapaneku juures ning sel aastal on nende võistlustöö teemaks Eesti loodus. Juubeliaasta on mõjutanud ka maalrite ja müürseppade ning kosmeetikute ja spaateenindajate võistlustööde teemat.  Juuksurite võistlus on samuti avatud ning seekord on ülesandeid lausa kaks – moodne lõikus ning vintage stiilis soeng. Võistlustööde demonstratsioonil saab kõike näha ja oma lemmiku valida,” lisas Leiman.

Parima ülevaate võistluskohtadest ja tulemustest saab publik  kindlasti avatud ringkäikudel.  Lisaks saab meistriklassides ise proovida ja harjutada  – võimalus on vaadata nii metallitöö kunsti aga ka osaleda karamellkommide, šokolaadi voolimise ja mitmetes teistes töötubades. Osalemine on tasuta, kuid vajab eelnevat registreerumist.

Kutsevõistlused saavad teoks 80 ettevõtte või organisatsiooni kaasabil, kes panevad välja auhindu või toetavad võistlust materjalidega. Võistluste võitjate autasustamine toimub reedel, 9. märtsil. Lisaks sellele annab Hanza Mechanic Tartu lõpugalal üle ka tänavused stipendiumid kolmele metallieriala õppurile.

<strong>Lisainfo:</strong>

Lilia Leiman
huvijuht
lilia.leiman@khk.ee
tel 7361 872